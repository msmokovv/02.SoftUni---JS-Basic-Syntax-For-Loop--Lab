# 02.SoftUni---JS-Basic-Syntax-For-Loop--Lab

1.	Числа от 1 до 100
Напишете програма, която отпечатва числата от 1 до 100, всяко на нов ред.
Примерен вход и изход
вход	изход
(няма)	1
2
3
…
98
99
100

2.	Всички латински букви
Напишете програма, която отпечатва всички букви от латинската азбука: a, b, c, …, z.

3.	Сумиране на числа
Да се напише програма, която получава n-на брой цели числа и ги сумира.
•	От първия ред на входа се получава броят числа n.
•	От следващите n елемента се получава по едно цяло число.
Програмата трябва да вземе числата, да ги сумира и да отпечата сумата им. 

4.	Редица цели числа
Напишете програма, която прочита n на брой числа. Принтирайте най-голямото и най-малкото число сред въведените.

5.	Лява и дясна сума
Да се напише програма, която чете 2*n-на брой цели числа и проверява,  дали сумата на първите n числа (лява сума) е равна на сумата на вторите n числа (дясна сума). При равенство печата " Yes, sum = " + сумата; иначе печата " No, diff = " + разликата. Разликата се изчислява, като положително число (по абсолютна стойност). 

6.	Четна / нечетна сума
Да се напише програма, която получава n-на брой цели числа и проверява, дали сумата от числата на четни позиции е равна на сумата на числата на нечетни позиции. При равенство да се отпечатат "Yes" и на нов ред "Sum = " + сумата; иначе да се отпечата "No" и на нов ред "Diff = " + разликата. Разликата се изчислява по абсолютна стойност. 

	
7.	Сумиране на гласните букви
Да се напише програма, която получава текст (стринг) и изчислява и отпечатва сумата от стойностите на гласните букви според таблицата по-долу:
буква	a	e	i	o	u
стойност	1	2	3	4	5

8.	Умната Лили 
Лили вече е на N години. За всеки свой рожден ден тя получава подарък. За нечетните рождени дни (1, 3, 5...n) получава играчки, а за всеки четен (2, 4, 6...n) получава пари. За втория рожден ден получава 10.00 лв, като сумата се увеличава с 10.00 лв, за всеки следващ четен рожден ден (2 -> 10, 4 -> 20, 6 -> 30...и т.н.). През годините Лили тайно е спестявала парите. Братът на Лили, в годините, които тя получава пари, взима по 1.00 лев от тях. Лили продала играчките получени през годините, всяка за P лева и добавила сумата към спестените пари. С парите искала да си купи пералня за X лева. Напишете програма, която да пресмята, колко пари е събрала и дали ѝ стигат да си купи пералня.
Вход
Програмата прочита 3 числа, въведени от потребителя, на отделни редове:
•	Възрастта на Лили - цяло число в интервала [1...77]
•	Цената на пералнята - число в интервала [1.00...10 000.00]
•	Единична цена на играчка - цяло число в интервала [0...40]
Изход
Да се отпечата на конзолата един ред:
•	Ако парите на Лили са достатъчни:
o	“Yes! {N}” - където N е остатъка пари след покупката
•	Ако парите не са достатъчни:
o	“No! {М}“ - където M е сумата, която не достига
•	Числата N и M трябва да за форматирани до вторият знак след десетичната запетая.



